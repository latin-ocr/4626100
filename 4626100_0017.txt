9

 

ausus es unus Italorum
Omne aevum tribus explicare chartis,
Doctis Juppiter et laboriosis3

et Nepos ipse illam doctrinam efflagitat, qui iudicat in Catonis originibus multam
industriam et diligentiam comparuisse nullam doctrin am. Qua ratione Nepos
vitam illustrium virorum composuerit, nullus Gramaticorum, qui exstant, memoriae
prodidit. Sed Gellius ¹) tradidit Cornelium Nepotem errasse, cumin librorum primo,
quos de vita Ciceronis componeret, Ciceronem tres et viginti annos natum primum
causam iudicii publici 'egisse Sextumque Roscium parricidii reum defendisse scri-
beret. Et defendit eum hoc pacto: Magnus . . . Nepotis .. . error est, nisi quis vult
in animum inducere, Nepotem studio amoris et amicitiae adductum
amplificandae admirationis gratia quadriennium suppressisse, ut
M. Cicero orationem florentissimam dixisse pro Roscio admodum
adolescens videretur. Quid igitur? nonne hoc loco Gellius dicit, se putare
Cornelium Nepotem consulto Ciceronis aetatem minuisse ut gloriam augeret?
Neque vero credibile est, eum, cum Cornelii Nepotis opera integra ad manus haberet,
hanc suspicionem moturum fuisse, nisi pluribus locis veritatem laudis augendae
causa depravatam invenisset. At eadem ratione auctor vitae excellentium impera-
torum exterarum gentium usus cst, quisquis fuit. Ex praeceptis generis demon-
strativi elegit et de quibus Imperatoribus et quae de singulis scripturus esset.

Ac ut prius demonstrem ex praeceptis artis rhetoricae autorem elegisse, de
quibus ducibus scriberet, ex reliquiis praefationis, quam vocant, certum est, vitas ad
Atticum missas esse3 qua de causa Atticus vice eorum qui audiant fungitur. Quid
mirum igitur, quod auctor eos laudat, qui Attico grati erant, eos aut omittit aut vitu-
perat, quos illi offensioni esse putabat? Nam T. Pomponium Atticum Atheniensibus,
qui ei omnes honores, quos poterant, habebant, inter Graecos maxime favisse certum est.
Praeter ceteros igitur auctor noster claros illos Athenienses imperatores elegit et
laudibus ornavit. Neque cuiquam horum aliquid opprobrio vertit , nisi Phocioni,
quod eius consilio Demosthenes cum ceteris, qui bene de republica meriti existi-
mabantur, populiscito in exilium erant expulsi3 quod fecisse postea Athenienses
poenituit. Lacedemoniorum contra, qui Atheniensibus adversabantur, tres selegit,
ex quibus Lysander, qui Athenas oppugnaverat, inique vituperatur. Qui duces
Graecorum praeterea recensentur, aut quodammodo coniuncti erant Athenien·
sibus aut certe non infesti. Quis igiturnon videt, auctorem, qui ad Atticum librum
mittebat, Athenienses maxime laudasse. Neque tamen id unum spectavit, ut eli-
geret, qui grati essent Attico. Nemo enim vitiis caret, quod impedimento fuit ei,
qui de illustribus ducibus scribebat. Igitur alia omittebat alia leviter immutabat,
quo maioribus laudibus duces efferret. Id quidem admonuisse satis est; unusquisque
enim iam facile intelliget, auctorem vitae excellentium ducum exterarum gentium

¹) Gell. noct. Att. 15, 28. 2

