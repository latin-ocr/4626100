Liber, qui inscribitur de excellentibus ducibus exterarum nationum, mag-
num certamen inter eos movit, qui studia antiquitatis amplexi sunt, quum alii eum
operis, quod Cornelius Nepos pluribus libris composuisse traditur, partem esse con-
tenderent, alii vitas, quae exstarent, epitomen illarum, quas Cornelius Nepos com-
posuerat, esse dicerent, alii denique Aemilium Probum vel alium quempiam liter—
atum saeculo quarto p. Ch. has vitas scripsisse putarent. Ac si argumenta, quae
attulerunt, examinaveris, negare non poteris, magnam dubitationem illa inicere,
cuius autoris ille liber sit. Neque tamen ex omnibus partibus res tractata est.
Quum igitur illas vitas cum discipulis tractans quaedam, quae ad rem pertinerent,
animadvertisse mihi viderer, conscripsi, quae de ea re sentiebam, ut tibi, clarissime
atque doctissime vir, cui scholarum constitutio per totam vitam maximae curae erat,
die festo, quo ante hos quinquaginta annos doctorum virorum gregi summo cum ho-
nore adscriptus es, quantulumcumque pietatis documentum ex ipsis scholarum sub-
selliis offerrem. —

Argumenta, quibus ii, qui librum de excellentibus ducibus exterarum gen-
tium Cornelio Nepoti abiudicant, suam sententiam affirmare student, partim externa
sunt, partim ex iis sumta, quae in libro scripta leguntur. Ordiamur igitur ab iis, testi—
moniis, si placet, quae non ab ipso auctore sumuntur. Atque primum codicum, quibus
vitae excellentium ducum continentur, ratio habenda est. Magnum enim testi-
monium codices perhibent, qui vitas Attici et Catonis Cornelii Nepotis esse fere
uno consensu testantur, reliquis vitis Aemilii Probi nomen inscriptum habent.
Unde factum est, ut qui de auctore libri disputabant, de Attici et Catonis vitarum
auctore consentirent, de reliquis non item. Res hoc modo se habet. In melioribus
codicibus h'aec est inscriptio: Aemilius Probus de excellentibus ducibus exterarum
gentium vel alia quae, quamquam paullo ab illa differt, tamen Aemilii Probi nomen
servat. Sed mihi cogitanti, cuius autoris liber esset, magna dubitatio de hac in·
scriptione iniecta est. Veteres enim scriptores, qui de Cornelii Nepotis opere
mentionem. fecerunt, eum plures libros vitaram praeclarorum virorum composuisse
tradiderunt. Ipsius autem prooemii, quod vocant, extrema verba indicant, non
prooemium exstare sed finem libri. Quid enim? nonne verba quae illic leguntur: Sed
hic plura persequi magnitudo voluminis prohibet, in fine libri collocari solent, quum
deinceps ad alterum auctor transiturus est. Exempla enumerare longum est neque

necessarium. Nusquam vero prooemium volumen appellatur, unde sequitur, hoc
1 *

