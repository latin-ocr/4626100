8

actum rei pugnamque praesentem sed ad memoriam posteritatis et ingenii famam

componitur, ideoque et verbis remotioribus et liberioribus figuris narrandi tae·
dium evitat.

Igitur narrare, delectare, laudare finem historiae esse iudicavit. Neque aliter
alii sentiebant. Illam voluptatem quam ex Herodoti aliorumque graecorum histo·
ricorum operibus legendis capiebant, non divino illo ingenio, quo Graeci vigebant,
Romani carebant, sed arte rhetorica effici putabant. Quare quo magis arte rhe-
torica auctor quisque excellebat, hoc maioribus laudibus* eum efferebant. Si-
sennam, qui quam putidus fuerit ex reliquiis, quas Nonius aliique servaverunt,
cognoscere licet, facile omnes, qui ante eum fuerant superasse dicunt, et, ut gra-
vius quoddam afferam, ille Antonius orator Timaeum longe eruditissimum et rerum
copia et sententiarum varietate abundantissimum et ipsa compositione verborum
non impolitum magnam eloquentiam ad scribendum attulisse dicit ¹) sed parum
recte, ut auctor ῃερῑ ὕψους docet, qui quid in Timaeo vituperandum sit demon-
strat. Deinde illud mone0, quod Cic. de leg. praefatus est ²), ubi Atticus aMarco
efflagitat, ut historiam quoque scriberet. Neque Cicero se efficere posse negat,
ut hoc quoque genere Romani Graecis nihil cedant, sed esse inter se et Quintum
fratrem parvam dissensionem, a quibus temporibus scribendi capiat exordium.
Quintum enim ab ultimis censere repetendum esse quoniam illa sic scripta sint,
ut ne legantur quidem, se autem aequalem aetatis suae memoriam deposcere,
ut ea complectantur quibus ipse interfuerit. Recte ille quidem excusat, si historia
praeceptis artis rhetoricae continetur. Sic certe nemo Cicerone aptior erat, qui
arte rhetorica ornaret historiam3 idem stolida excusatione usus est, si verum
historiae finem spectamus. Et ea fuit vis artis rhetoricae, ut, si quis, ut ei
satisfaceret, temporum rationem turbavisset, excusationem haberet ³). Accedit
illud.» Quamquam nullus rerum scriptorum Thucydidis vim in historia scri-
benda assequebatur, nemo tamen eorum qui artem rhetoricam profitebantur ¹ se
Thucydidem imitari non dicebat, unde magis etiam apparet, quam non intellexerint
Romani facultatem in Graecis historicis natura insitam non exercitatione paratam
esse. Denique ars rhetorica illis temporibus summa erat disciplina, qua omnia
effici et perpoliri posse putabant.

Restat ut dicamus, quem locum Cornelius Nepos inter doctos homines suae
aetatis obtinuerit, et qua ratione vitae, quarum de auctore disputamus, compositae sint.

Atque vitam et opera Cornelii Nepotis perscrutantes duo vestigia reperimus,
quibus docemur eum illorum fuisse, qui docti cognominabantur. Catullus eum laudat
his versibus:

 

¹) Cic. de or. ΙΙ. 14, 58.
²) Cic. de leg. 1. 2.
³) Gellius 15, 28.

