ยน2

 

mistoclem patrio more neglecto fecisse narrat. Quare auctor noster non eam
ob causam Thucydidem secutus esse videtur, quod aetate proximus fuerit de iis,
qui illorum temporum historiam reliquerunt, sed quod ea narravit, quae Themistocli
laudi verti poterant. Eadem ratione de morte Themistoclis ea elegit, quae of-

fensionem non habebant.
His igitur expositis, qua ratione vitae excellentium ducum compositae sint,

intellectum puto. Quare cum Gellius Cornelium Nepotem amplificandae admira-
tionis gratia vera suppressisse tradiderit, neque aliam legem auctorem vitarum ex-
cellentium ducum secutum esse videamus, librum, de quo quaerimus eadem ratione
compositum esse, qua Cornelius Nepos in vita Ciceronis scribenda usus sit, con-
cedamus necesse est. Demonstravimus igitur nec inscriptione nec subscriptione
evinci, ut librum de vita excellentium ducum exterarum gentium Aemilii Probi esse
credamus, nec carmen, quod ad calcem vitae Hannibalis adiectum est ad librum,
de quo quaerimus pertinere3 deinde id comprobare ausi sumus, compositionem libri
nec ab litterarum studiis, qualia saeculo primo a. Ch. exercebantur, nec ab ratione
historiam scribendi Cornelii Nepotis alienam esse. Haec habui, quae de libro qui
inscribitur vita excellentium ducum exterarum 'gentium dicerem, disputatione, qua
ratione loquendi Cornelius Nepos usus sit, in aliud tempus dilata.

