6

 

iudicari. Concluditur igitur liber de excellentibus ducibus exterarum nationum et
transitio fit ad librum de imperatorum Romanorum vita, qui liber periit. Nonne igitur
verisimile est, carmen, quod thesauri carminum primum erat, ad calcem libri. finiti
adscriptum esse? Nam poetae Romani carmen , quo eum celebrabant, ad quem
librum mittebant, reliquis carminibus praeponebant, ut primum esset carminum.
Ad eam igitur adducimur sententiam, ut carmen, quod post vitam Hannibalis ex-
stat, thesauri carminum, quae sive Aemilius Probus sive alius auctor panxit,
primum esse censeamus.

Nam ne carminis quidem auctorem fuisse hominem, qui Probus cogno·—
minaretur, certo confirmaverim. Illis enim versibus

Si rogat auctorem, paulatim detege nostrum
Tunc domino nomen: me sciat esse probum

autoris nomen prodi non est ut credere cogamur. Nam poetae Romani in car-
minibus, quae sua esse intelligi volunt, hanc tenent consuetudinem, utnon nomen
suum versibus admisceant, sed se significent. Quod obscurius Ovidius ¹) primo
carmine tristium apertius Catulus fecit 2). Eadem ratione usus auctor huius car-
minis verbis additis „me sciat esse probum,“ nihil prodere videtur, nisi se esse
probum hominem. Quae quum ita sint librarius, qui nomen adiectivum cognomen
esse stolidus putavit, idem nomen et his versibus et libro praecedenti addidisse
mihi videtur, unde factum est, ut carmen, quod ex principio unius libri ad calcem
alterius translatum erat, toti codici nomen inderet. Jam quae externa sunt ar-
gumenta percensuimus, nunc ea videamus, quae in libro scripta leguntur.

Qui librum, quo vita excellentium imperatorum continetur, recensuerunt, multis
rebus quae ab auctore traduntur contra historiae fidem peccari reprehenderunt.
Neque negari potest, esse quae auctor aut ex deteriore fonte hauserit aut immutaverit.
Sed qui vituperant auctorem, rem gravissimam neglexisse mihi videntur, quam ut
examinemus primum videamus quae ratio studia litterarum promovendi fuerit illo
tempore, quo Cornelius Nepos floruit, deinde quem homines aequales finem hi-
storiae esse iudicaverint, denique quem locum et autor libri, de quo quaerimus
et ipse Cornelius Nepos obtinuerit.

Atque Cornelius Nepos intima familiaritate usus est et M. Tullii Ciceronis
et Q. Valerii Catulli et ab utroque magni aestimabatur. Sed M. T. Cicero prin-
ceps doctorum virorum fuit, qui in oratione rationem eleganter dicendi seque-
rentur. De quo plura dicere, supersedere possum, postquam Mommsenius ³) nuper
vere et perfecte docuit, quem summus ille Romanorum orat-or locum obtinuerit.

, ¹) Ovid. trist. I. 1, 59 et cet.
²) Carmen 61, 11 et cet.
³) R. G. III. 535.

 

