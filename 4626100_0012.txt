h.

 

loco non prooemium, sed extremam libri partem exstare. Et Bernhardius ipse, qui
nuper maxime dubitavit, utrum Cornelius Nepos operis, de quo quaerimus, auctor
esset nec ne, praefationem, quam vocant, integram esse, negavit. At alii ita inter-
pretati, sunt, ut qui sequeretur liber, illud esse volumen dicerent. Sed id ne
concedamuS, quae addita sunt verba, prohibent: tum festinatio ut ea explicem,
quae exorsus sum‘. Quare ad propositum veniemus et in hoc libro exponemus de
vita excellentium imperatorum. Nemo enim dicet, quid hoc libro expositurus sit,
nisi alia libro praecedent-e iam exposuerit.

Ergo credamus oportet, unum aut plures libros vitarum illust rium vir-
orum praecessisse, sed ho c libro de vita excelle ntium imperatorum exponi.

Quid igitur? si illa verba, non dubito prima reliquiarum deperditi libri sunt,
num verisimile est, inscriptionem illam, quae praeposita est reliquiis integram esse‘?
Sed de hoc hactenus. Iam illud teneamus, etsi optimi codices Aemilii Probi nomen
praescriptum habeant, non omnes eandem inscriptionem exhibere codices. Cornelii
Nepotis nomen praeferre dicuntur vindobonensis unus, Harleianus 260¹, Parmensis,
Madritenses duo, Toletani duo. Unum exemplar, calamo exaratum, ab Arnoldo
Arlenio Ferrariae emtum teste Magio, cui eius inspiciendi copia facta est, hunc
titulum praebuit: Aemilii Probi de imperatoribus exterarum gentium
liber, sed in clausula subiecta verba haec habet: Completum est opus Ae—
milii Probi Cornelii Nepotis.

'Accedit quod ista inscriptio ne certam quidem sedem habet. Etenim unus
codex, quem a Baldo Martorello anno 1456 scriptum Rinckius Mediolani in Am-
brosiana inspexit, cum primo folio titulus exstet: Vitae illustrium virorum,
post praefationem interpositum habet: Incipit Aemilius Probus. Sed sub-
sequuntur Atticus , Cato et fragmentum epistolarum Corneliae ad Caium filium,
unde intelligitur, ne post praefationem quidem illam inscriptionem recte se habere.
Quae de inscriptione cogitem, iam exposui, eam magnam suspicionem movere,
ne sit suppositicia.

Neque minus suspecta vel, ut dicam, quod sentio, suppositicia est sub-
scriptio, quae fini vitae Hannibalis in codice Marciano addita est ln's verbis:
Aemilii Probi Vitae illustrium imperatorum finiunt. Idem codex in-
cipit his verbis: Aemilii Probi vitae plurimorum excellentium im·
peratorum. Hic ipsa verba inscriptionis et subscriptionis inter se discre-
pantia, quum inscriptio excellentium imperatorum subscriptio illustriu im-
peratorum praebeat. falsarium indicant, ut omittam illud insolitum: vitae finiunt.
Etiam in codice coll. R. signato haec subscriptio vitae Attici subiecta exstat:
Emilius probus de illustribus ducibus exterarum gentium explicit;
quo magis eam certa sede carentem suspectam habeas. Ab reliquis codicibus abest

subscriptio.

